@Title Dă-ne putere Doamne, azi Îți cerem
@Number 601
@Author Surorile Corpodean
@Composer Surorile Corpodean

1. Dă-ne putere, Doamne, azi Îţi cerem
Puterea Duhului Tău Sfânt,
Ca să putem învinge-n orice vreme,
În timpul alergării pe pământ.

R: Harul Tău în încercarea grea
Ne dăruieşte victoria, o, Doamne! 
Prin puterea Ta învingem noi
În orice lupte şi nevoi!

2. Ajută-ne ca să purtăm cu cinste
Numele-Ţi sfânt, aşa cum ne-ai chemat.
Să oglindim în ale noastre fapte
Isuse, chipul Tău sfânt şi curat!

3. Dă-ne putere ca să fim în lume
Lumina pentru cei ce-s rătăciţi.
Să ţinem sus stindardul Evangheliei
Chiar de vom fi de oameni prigoniţi.

4. Ajută-ne să mergem drept pe cale,
Când greul şi ispita vor veni.
Să nu dăm înapoi în încercare
Să nu ne poată răul birui!

