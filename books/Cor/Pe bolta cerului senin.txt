@Title Pe bolta cerului senin

Pe bolta cerului senin 
cântări au răsunat
Când îngerii duios şi lin 
din harfe au cântat

„Slăvit să fie Dumnezeu, 
şi pace pe pământ!”
Ascultă-ntregul Univers 
al îngerilor cânt.

Şi azi e cerul larg deschis, 
iar îngerii în zbor,
Din străluciri de nedescris, 
sublim ne cântă-n cor

Deasupra tristelor câmpii 
se-apleacă cerul sfânt
Să stingă zbuciumul din noi 
cu-al îngerilor cânt

Căci iată, clipele grăbesc 
spre ceasul profeţit,
Când vremurile se opresc 
în prag, la răsărit

Când cerul nou se va ivi 
având un nou pământ,
Atunci şi oamenii vor şti 
al îngerilor cânt!

